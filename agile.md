# Att arbeta agilt
[Tillbaka till huvudsidan](Readme.md)

## Trello
Skapa ett nytt projekt i Trello med listorna:
+ product backlog
+ sprint backlog
+ in progress
+ ready for test
+ done

Ni kan skapa flera listor om ni behöver. Tänk på att sätta upp dig själv på ett kort när du börjar jobba med det. Observera att det är viktigt att hålla *product backlog* sorterad så att de viktigaste uppgifterna är överst.


## Kravspec och user stories
1. Skriv upp vad appen ska göra i **kravspecifikationen**. Det kan vara ganska allmänna krav. *"Appen ska visa två hamstrar, och man kan klicka på en"*

2. Precisera och dela upp de allmänna kraven i mer specifika, och gör om dem till **user stories**. "*Som en användare vill jag kunna klicka på en hamster i battle-vyn, för att rösta på vinnaren*"

3. Skriv upp era user stories som **kort i Trello** och lägg alla i *product backlog*.

---
## Scrum
### Sprint planning
Börja varje sprint med ett planeringsmöte
+ Flytta tillbaka alla kort i *sprint backlog* till *product backlog*
+ Prioritera alla kort i *product backlog*, det viktigaste överst
+ Ta reda på hur många timmar ni kan jobba sammanlagt i sprinten
+ Tidsuppskatta Trello-kort i *product backlog* - till exempel med [poker planning](https://scrumpoker.online/) - tills ni har klarat av 10% mer än antalet timmar i sprinten
+ Gå över till daily scrum

### Daily scrum / standup
Ska helst inleda varje dag ni jobbar med projektet. Det är viktigt att så många som möjligt i gruppen är närvarande.
+ En person ska anteckna, alla andra måste stå. Ja, detta gäller även när man jobbar hemifrån. Slå på webbkamerorna så ingen kan sitta bekvämt!
+ Det är viktigt att mötet är kort och effektivt. Spara alla diskussioner till efter att standup är klar!
+ Scrum master ställer frågor till varje medlem (inklusive sig själv)
    + Vad har du gjort sen förra standup?
    + Vad ska du göra till nästa standup?
    + Finns det något som hindrar dig?

*Nu avslutas det gemensamma mötet. Det är tillåtet att sitta ner och börja diskutera, eller börja jobba med Trello-korten.*

### Sprint review
Varje vecka ska ni demonstrera för läraren vad ni har gjort med projektet. Boka en tid och kör en kort demonstration.

På sista projektdagen ska ni ha en presentation för hela klassen, ca 15-20 minuter.
+ Demonstrera kort från en användares perspektiv
+ Berätta om den största utmaningen ni har haft, och hur ni löste den
+ Berätta om vad ni eventuellt inte hann med
+ Var beredda på frågor från publiken
+ Ta emot applåderna!

### Sprint retrospective
Allra sist i varje sprint - även den sista - ska ni ha ett möte där ni utvärderar ert arbete under sprinten. En gruppmedlem ska anteckna. Scrum master ställer frågor till hela gruppen:
+ Vad ska vi börja göra? (saker vi ska prova för att bli mer produktiva)
+ Vad ska vi sluta göra? (saker som inte varit bra)
+ Vad ska vi fortsätta göra? (saker som varit bra)
